\chapter{Prostredie}

\label{kap:prostredie} % id kapitoly pre prikaz ref

Pôvodná aplikácia je napísaná v jazyku Dart, ktorý bližšie popíšeme 
v~podkapitole \ref{sec:dart}. Je to internetová aplikácia bežiaca 
v~prehliadači založená na princípoch SPA-aplikácie.

Nová aplikácia je napísaná v jazyku \JS{}, ktorý bližšie popíšeme 
v~podkapitole \ref{sec:JS}. Tiež je to single-page aplikácia.

\section{Single-Page Application (SPA)}
SPA, teda aplikácia fungujúca na jedno načítanie, je model internetovej aplikácie. Ponúka rýchlosť desktopovej aplikácie a zároveň dostupnosť internetovej stránky.

Celá stránka je načítaná len raz, a to na začiatku. Logika aplikácie je potom kontrolovaná skriptom v prehliadači na strane klienta. 
Komunikácia so serverom prebieha len v malom množstve prípadov, ako je napríklad validácia údajov, autentifikácia alebo dostupnosť zdieľaných dát. 
Taktiež v čase, keď klient komunikuje so serverom, je možné zobraziť používateľovi vhodnú hlášku o spracovaní dát, na rozdiel od aplikácií, kde je stránka generovaná na serveri a zobrazí sa klientovi až po úplnom načítaní.

V takýchto aplikáciách sa často využíva práve jazyk JavaScript. Veľkou výhodou je multiplatformová dostupnosť vďaka internetovým prehliadačom a bez nutnosti inštalácie ďalších podporných programov. Podrobnejší popis sa dá nájsť v manuáli o SPA \cite{SPA}.

%- pri zmene obsahu sa prekresľuje len zmenená časť (DOM-elementy, aplikácia si pamätá aktuálny vykreslený stav stránky a pri zmene nejakej časti stránky netreba prekresľovať nezmenené prvky.)

%- stav uložený v URL(Časť stavu aplikácie sa môže ukladať v url...??)
